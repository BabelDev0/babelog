---
title: mare di notte
layout: ../../layouts/Poem.astro
---

Fauci d’inchiostro inchiodano i miei occhi
Sento presenze mute
Il nulla tace, eppure mi circonda
Galleggio in grembo a un’ombra senza madre
che nega al petto il dono del respiro
Le narici cercano un’aria che non viene
e l’acqua ride cupa del mio timore

Poi muovo un braccio
Un lampo mi sorprende
Il mare fiorisce in scaglie di diamante
intorno ai polsi ardono scintille
I piedi accendono alvei di costellazioni
Non più terrore: danzo, e il mare canta
La pelle genera un firmamento vivo
e nell’abisso, simmetrico al cielo
io sono Via Lattea, io sono galassia

